Joanna Gerwel psycholog i psychodietetyk w rozmowie z portalem Medonet wskazuje, że pandemia poczynia znaczne zmiany w sposobie odżywiania się Polaków.


REKLAMA

- Badania mówią, że jeżeli mamy łatwiejszy dostęp do jedzenia, to częściej po nie sięgamy, na przykład z nudów. Zatem wzbogacenie diety o 250 kcal dziennie jest naprawdę proste. Trzeba jeszcze dołożyć do tego spadek aktywności. W trakcie godzinnego spaceru spalamy ok. 300 kcal. A jeśli chodzi o aktywność związaną z pracą, typu pójście na przystanek, chodzenie po biurze i powrót do domu, to dochodzi spokojnie 300 – 400 kcal, których nie zużywamy, kiedy zostajemy w domu – mówi.

Badania przeprowadzone przez Uniwersytet Medyczny w Poznaniu mówią, że na przyzwyczajenie do nowych rytuałów żywieniowych potrzeba tylko 30 dni.

Dzieci też cierpią
Pandemia spowodowała, że w domach zamknięte są także dzieci. Brak ruchu w połączeniu ze złą dietą wpłyną niekorzystnie na ich rozwój. Narodowe Centrum Edukacji Żywieniowej ostrzega, że co piąte dziecko w Polsce ma nadwagę lub jest otyłe. Pandemia nie sprzyja odwróceniu tej tendencji.

Włoscy naukowcy zbadali zmianę w sposobie odżywiania się dzieci w Weronie w czasie pandemii. Okazało się, że spały one średnio o 1 godzinę dłużej, ale znacznie częściej niż wcześniej sięgały po słone i tłuste przekąski. Jadły także więcej czerwonego mięsa i piły słodzonych napojów (wzrost o 125 proc.).